Zasady techniczne Tieto CUP II
1. Programy napisane w C# muszą się kompilować i uruchamiać w środowisku Windows 7.
2. Programy napisane w pozostałych językach muszą się uruchamiać w środowisku Windows 7 lub Ubuntu 12.04.
3. Komunikacja między programem a silnikiem gry odbywa się po gniazdach sieciowych tcp
4. Program musi obsługiwać następujące parametry wejściowe z konsoli :

a. –h nazwa_hosta, czyli adres docelowy silnika gry
b. –p numer_portu, czyli numer portu na którym silnik gry nasłuchuje
c. –g numer_gracza, czyli nadany unikalny identyfikator dla gracza. Każdy gracz przez cały okres rozgrywek będzie posiadał własny numer identyfikacyjny, będący liczbą z zakresu <1,65535 >
d. –f nazwa_pliku, czyli plik do którego program może zapisywać swoje dane w dowolnym formacie o nie przekraczalnym rozmiarze 5MB = 5*1024*1024 bajty, plik będzie przekazywany między rozgrywkami

5. Komunikacja między serwerem gry a graczem odbywa się w ustalony sposób opisany poniżej:

a. Gracz łączy się do gniazda sieciowego tcp za pomocą portu oraz adresu podanego w trakcie uruchomienia programu
b. Gdy obaj gracze połączą się do silnika gry, silnik wysyła do pierwszego gracza informację o stanie planszy, opisaną poniżej
c. Gracz po obliczeniu swojego ruchu wysyła do silnika gry pozycję gdzie stawia kropkę oraz ewentualną listę kropek, które łączy w bazę. Dane wysyłane są w postaci tekstowej:
X Y G\n
C\n
X1 Y1\n
X2 Y2\n
    ...
XC YC\n
Gdzie: 
X – pozycja w poziomie na planszy, gdzie gracz stawia swoją kropkę
Y – pozycja w pionie na planszy, gdzie gracz stawia swoją kropkę
G – numer gracza podany w trakcie uruchomienia gry
C – liczba punktów, z których gracz tworzy bazę, jeśli w danym momencie gracz nie tworzy bazę należy wpisać tutaj 0
Xi – pozycja w poziomie punktu, który wejdzie w skład bazy
Yi – pozycja w pionie punktu, który wejdzie w skład bazy
d. Stan planszy wysyłany do klienta jest w postaci tekstowej. Jest to sygnał do wykonania kolejnego ruchu przez gracza. Format planszy wygląda następująco:
L_Count\n
X1 Y1 G\n
B C G\tX1 Y1\tX2 Y2\t … Xc Yc\n
Gdzie:
L_Count - liczba wierszy w opisie 
X – pozioma pozycja kropki
Y – pionowa pozycja kropki
G – nr gracza
B – literał określający, że dalsze dane opisują bazę
C – liczba punktów na które składa się baza
G – nr gracza
e. Plansza jest uporządkowana z góry do dołu i od lewej do prawej, czyli w górnym lewym rogu znajduje się punkt 1,1 a w prawym dolnym punkt 40,30 , przykładowa rozgrywka jest przedstawiona na Rysunek 1. Proszę zwrócić uwagę, że stawiamy kolejne kropki na przecięciu linii, czyli zaczynamy od pozycji 1,1 a nie 0,0.

 
Rys. 1 Przykładowa rozgrywka.

 

f. Stawianie kolejnej kropki dozwolone jest o ile odległość od jakiejkolwiek kropki na planszy nie jest większa niż dwa pola, jedynym odstępstwem od tej reguły jest rozpoczynanie rozgrywki, wtedy gracz może postawić kropkę w dowolnym dozwolonym punkcie na planszy.
g. Przy jakiejkolwiek próbie postawienia kropki w niedozwolonej odległości, bądź w miejscu które zostało zamknięte jako baza, lub w miejscu gdzie już istnieje inna kropka, rozgrywka zostaje przerwana a gracz automatycznie przegrywa.
h. Każdy program podlega również ograniczeniom czasowym :

• Czas na połączenie z serwerem od uruchomienia aplikacji wynosi 15 sekund
• Czas na wykonanie kolejnego ruchu od momentu otrzymania planszy wynosi 5 sekund
